---
layout:      post
title:       "Úvod o Albánii"
subtitle:    "aneb začínáme"
description: "Úvodní článek o Albánii"
date:        2018-06-04
author:      "Roman Zahradníček" 
image:       "img/uvodniClanekPicture.png"
tags:        ["Albania"]
categories:  ["Články" ]
---

# Albánie
([albánsky](https://cs.wikipedia.org/wiki/Alb%C3%A1n%C5%A1tina): _Shqipëri/Shqipëria_, také _Arbëria_, oficiálním názvem **Albánská republika**, albánsky _Republika e Shqipërisë_) je [středomořský](https://cs.wikipedia.org/wiki/St%C5%99edozemn%C3%AD_mo%C5%99e) stát v [jihovýchodní Evropě](https://cs.wikipedia.org/wiki/Jihov%C3%BDchodn%C3%AD_Evropa) na [Balkánském poloostrově](https://cs.wikipedia.org/wiki/Balk%C3%A1n). Na severu sousedí s [Černou Horou](https://cs.wikipedia.org/wiki/%C4%8Cern%C3%A1_Hora), na severovýchodě s [Kosovem](https://cs.wikipedia.org/wiki/Kosovsk%C3%A1_republika), na východě se [Severní Makedonií](https://cs.wikipedia.org/wiki/Severn%C3%AD_Makedonie) a na jihovýchodě s [Řeckem](https://cs.wikipedia.org/wiki/%C5%98ecko). Západní část Albánie leží na pobřeží [Jaderského moře](https://cs.wikipedia.org/wiki/Jadersk%C3%A9_mo%C5%99e), zatímco její jihozápadní část leží na pobřeží [Jónského moře](https://cs.wikipedia.org/wiki/J%C3%B3nsk%C3%A9_mo%C5%99e). Od [Itálie](https://cs.wikipedia.org/wiki/It%C3%A1lie), kterou od Albánie odděluje [Otrantský průliv](https://cs.wikipedia.org/wiki/Otrantsk%C3%BD_pr%C5%AFliv), je vzdálena 72 kilometrů. Hlavní město [Tirana](https://cs.wikipedia.org/wiki/Tirana), kde žije přibližně 895 tisíc obyvatel, je finančním centrem země. K roku 2011 žilo v zemi 2 821 997 obyvatel.

[[2]](https://cs.wikipedia.org/wiki/Alb%C3%A1nie#cite_note-obyvatel-2) Etnicky se jedná o poměrně homogenní zemi, kterou z 95 % tvoří [Albánci](https://cs.wikipedia.org/wiki/Alb%C3%A1nci), z náboženství zde převažuje [islám](https://cs.wikipedia.org/wiki/Isl%C3%A1m). [Demograficky](https://cs.wikipedia.org/wiki/Demografie) se jedná o velmi mladou zemi, neboť střední věk obyvatelstva je 29,9 let (v porovnání 40,1 let u ČR).

[[2]](https://cs.wikipedia.org/wiki/Alb%C3%A1nie#cite_note-obyvatel-2)

[[3]](https://cs.wikipedia.org/wiki/Alb%C3%A1nie#cite_note-3)

Albánie je členem [Organizace spojených národů](https://cs.wikipedia.org/wiki/Organizace_spojen%C3%BDch_n%C3%A1rod%C5%AF) (OSN), [Severoatlantické aliance](https://cs.wikipedia.org/wiki/Severoatlantick%C3%A1_aliance) (NATO), [Organizace pro bezpečnost a spolupráci v Evropě](https://cs.wikipedia.org/wiki/Organizace_pro_bezpe%C4%8Dnost_a_spolupr%C3%A1ci_v_Evrop%C4%9B) (OBSE), [Rady Evropy](https://cs.wikipedia.org/wiki/Rada_Evropy), [Světové obchodní organizace](https://cs.wikipedia.org/wiki/Sv%C4%9Btov%C3%A1_obchodn%C3%AD_organizace) (WTO), [Středoevropské zóny volného obchodu](https://cs.wikipedia.org/wiki/CEFTA) (CEFTA), [Organizace islámské spolupráce](https://cs.wikipedia.org/wiki/Organizace_isl%C3%A1msk%C3%A9_spolupr%C3%A1ce) (OIC) a jedním ze zakládajících členů [Unie pro Středomoří](https://cs.wikipedia.org/wiki/Unie_pro_St%C5%99edomo%C5%99%C3%AD). Od ledna 2003 je potenciálním kandidátem na vstup do [Evropské unie](https://cs.wikipedia.org/wiki/Evropsk%C3%A1_unie) a 28. dubna 2009 o členství v Evropské unii formálně požádala.

[[4]](https://cs.wikipedia.org/wiki/Alb%C3%A1nie#cite_note-4)

Albánie je [parlamentní republikou](https://cs.wikipedia.org/wiki/Parlamentn%C3%AD_republika) a [tržní ekonomikou](https://cs.wikipedia.org/wiki/Tr%C5%BEn%C3%AD_ekonomika). Reformy a transformace [trhu](https://cs.wikipedia.org/wiki/Trh_(ekonomie)) otevřely zemi zahraničním investicím, zejména co se týká rozvoje [energetického průmyslu](https://cs.wikipedia.org/wiki/Energetika) a [dopravní infrastruktury](https://cs.wikipedia.org/wiki/Dopravn%C3%AD_infrastruktura).

[[5]](https://cs.wikipedia.org/wiki/Alb%C3%A1nie#cite_note-5)

# Zdroje
[Wikipedia](https://cs.wikipedia.org/wiki/Alb%C3%A1nie)